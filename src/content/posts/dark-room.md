---
template: blog-post
title: Temná místnost
slug: /dark-room
date: 2019-05-13 12:46
description: Cílem projektu je vytvoření terapeutického nástroje určeného pro práci s automatickými negativními myšlenkami u úzkostných poruch
featuredImage: /assets/dark-room-thumbnail.png
isActive: true
contactName: somebody
contactEmail: somebody@brainvr.cz
---

![Vr police thumbnail](./dark-room-thumbnail.png)

Cílem projektu je vytvoření terapeutického nástroje určeného pro práci s automatickými negativními myšlenkami u úzkostných poruch, především u generalizované úzkostné poruchy (GAD), úzkostně-depresivní poruchy, nebo obsedantně kompulzivní poruchy (OCD) s převahou obsesí. 

Konkrétně se jedná o techniku strastiplného času, běžně využívanou v rámci kognitivně behaviorální terapie (KBT), převedenou do virtuálního prostředí. Tato technika spočívá v záměrném, časově ohraničeném vystavování se instruzivním (obtěžujícím) myšlenkám. Aplikace Temný pokoj (Dark room) představuje virtuální prostředí tmavého pokoje, ve kterém dochází k vystavení se těmto myšlenkám. Umožňuje vytvoření zabezpečeného osobního profilu, kam je možné nahrát své myšlenky a následně je na sebe nechat působit. Myšlenky přilétají ve zvoleném pořadí a časovém intervalu. V aplikaci je možné nastavit také další parametry, jako je například počet opakování myšlenek. 

V rámci výzkumu se zaměřujeme na porovnávání standardních metod jako je strastiplný čas, s virtuálními alternativami. Sledujeme jejich využiteltnost, výhody i nevýhody obou variant a vliv na vybrané psychologické proměnné (např. úzkost). 

Projekt vzniká za finanční podpory Technologické Agentury ČR (G043-04). 

![tacr logo](./logo-tacr.png)

