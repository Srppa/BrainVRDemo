---
template: blog-post
title: VR MRI
slug: /vr-mri
date: 2019-05-13 12:46
description: Cílem tohoto projektu je vytvoření VR aplikace, co nejvěrněji simulující celý proces, kterým musí pacient před vyšetřením v magnetické rezonanci projít
featuredImage: /assets/vr-mri-thumbnail.png
isActive: true
contactName: somebody
contactEmail: somebody@brainvr.cz
---

![ocd exposition thumbnail](/vr-mri-thumbnail.png "ocd exposition thumbnail")

Magnetická rezonance hraje důležitou roli při neurologických, onkologických i jiných klinických vyšetřeních. Úzkost, klaustrofobie nebo jiné obavy ale bývají častým důvodem neochoty dané vyšetření podstoupit, vedou k nepříjemným pocitům před či během vyšetření nebo dokonce snižují kvalitu výstupu (zejména pokud se pacient během snímání hýbe), či brání v jeho realizaci. Často je pro pacienta možné vyšetření absolvovat jen po podání medikace.

Cílem tohoto projektu je vytvoření VR aplikace, co nejvěrněji simulující celý proces, kterým musí pacient před vyšetřením v magnetické rezonanci projít. Virtuální prostředí přesně simuluje prostředí MRI laboratoře NUDZ. Po nasazení VR brýlí a spuštění aplikace se člověk ocitne v čekárně a je obsluhujícím personálem proveden celým procesem vyšetření, včetně příprav, instrukcí a vjemů spojených s vyšetřením v tunelu magnetické rezonance.
Projekt probíhá za podpory interního grantu NUDZ 318A_2020


