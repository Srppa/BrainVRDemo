---
template: tool
title: Virtuální město – série her pro kognitivní trénink seniorů.
slug: /VR-city-training-seniors-2021
date: 2021-01
authors: Fajnerová, I., Plechatá, A., Hejtmánek, L., Hrdlička, H., Wild, J.
category: Nástroje
pdfFile: 
pdfLink: http://vrmesto.cz/
language: en
---

Cílem projektu “Virtuální město” je vytvoření ucelené tréninkové aplikace v takzvaně “ekologicky validním” prostředí města, která umožní komplexní trénink vybraných kognitivních schopností u cílové skupiny seniorů. Realističnost virtuálního prostředí a modelových situací může usnadnit přenos osvojených strategií do reálného života. 

Virtuální město se skládá z několika čtvrtí, které obsahují lokace určené k prostorové navigaci a klíčové budovy, kde se odehrávají jednotlivé tréninkové úkoly. Aby uživatelům nepřipadalo město cizí, je vzorem centrum menšího města, jehož předobrazem je prvorepubliková zástavba ve většině českých měst. Měřítko a typ zástavby byl vybrán s ohledem na množství a typ služeb, které se zde vyskytují (kino, radnice, restaurace, divadlo, supermarket…), zažitou zkušenost z center českých měst.  Součástí navrhovaného designu VR města je také sociální aspekt v podobě animovaných postav  a dalších aktivních prvků prostředí, které zahrnují nejen virtuální postavy, ale i dopravní prostředky. 

V případě zájmu o spolupráci nás prosím kontaktujte na emailu info@vrmesto.cz.

![tacr 3dsense](/logo-3dsense.png)
