---
template: project-post
title: Všesměrové pohybové platformy pro chůzi v imerzivní virtuální realitě
slug: /omnidirectional-treadmills
featuredImage: /assets/omni-thumb.png
isActive: true
contactName: Michal Sedlák
contactEmail: michal.sedlak@nudz.cz
language: cz
---

![omni thumb](/omni-thumb.png)

Cílem tohoto projektu je vývoj a výzkum aplikací virtuální reality (VR) určených pro použití s všesměrovými pohybovými platformami. Všesměrová VR platforma je zařízení, které poskytuje fyzickou plochu pro nekonečnou chůzi. Je určena pro použití v kombinaci s brýlemi virtuální reality – VR headset. Všesměrová pohybová platforma dokáže snímat lidskou chůzi v objektivní realitě a přenášet ji do virtuální reality. Jedná se o zařízení, které uživatelům umožňuje provádět fyzické pohyby chůze nebo běhu všemi směry v rozsahu 360 stupňů a zároveň neměnit svou polohu v objektivní realitě. Díky tomu má uživatel k dispozici dvourozměrnou nekonečnou plochu a nedostává se do kolize s překážkami nebo stěnami. Zařízení posiluje haptickou senzorickou modalitu zážitku VR a může potenciálně zvýšit imerzi vedoucí k vyššímu terapeutickému potenciálu virtuální reality.

Cílem našeho výzkumu je prozkoumat, jak specifické lokomoční techniky interagují s různými
environmentálními kontexty ve VR. Tento základní výzkum je zaměřen na zkoumání vlivu lokomočních
technik na subjektivní zkušenost uživatelů a jejich navigační schopnosti. Dalším cílem našeho projektu je
aplikovaný výzkum pozůstávající z experimentálního testování proveditelnosti a potenciálu VR platforem
pro expoziční terapie agorafobie. Kromě toho se v našem VR centru vyvíjí tutorial (zácviková) aplikace pro
všesměrové pohybové platformy.