---
template: project-post
title: Výcvik připravenosti policistů pro psychicky a komunikačně náročné situace
slug: /police-readines-training
featuredImage: /assets/vr-police-thumbnail.png
isActive: true
contactName: Eliška Procházková
contactEmail: eliska.prochazkova@nudz.cz
---

![Vr police thumbnail](/vr-police-thumbnail.png)

**Police VR (P-VR)** má za cíl posílit schopnost policistů efektivně zvládat oznámení závažné zprávy a chránit tím zdraví všech zúčastněných. Policisté se denně potýkají s mnoha psychicky a komunikačně náročnými situacemi, zahrnujícími například komunikaci se zraněnými osobami, či pozůstalými osobami po smrtelných nehodách. Tyto situace vyvolávají silné psychické reakce a vyžadují sociální dovednosti a zkušenosti. Z vědeckých studií zároveň vyplývá, že policisté při výkonu práce mnohdy vykazují nedostatek sociální empatie, která je spojená s nedostatečnou formální průpravou v oblasti společenských věd a psychologie.

  
Za pomoci odborníků z různých oborů jsme vytvořili aplikaci ve virtuální realitě (VR) zaměřenou na posílení komunikačních dovedností policie při oznamování závažných zpráv. Trénink probíhá tak, že jsou studentovi (policistovi) nasazeny 3D brýle, ve kterých je mu promítnuto prostředí s virtuální postavou, disponující škálou emočních, verbálních i neverbálních reakcí. Úkolem studenta je oznámit závažnou zprávu (např. úmrtí syna při autonehodě), přičemž jeho postup pozoruje a vyhodnocuje zkušený lektor, který zároveň ovládá VR software. Tato metodická pomůcka je určena především lektorům a žákům policejních výcviků, ale také pro výcvik dalších členů bezpečnostních zdrojů, kteří při výkonu práce sdělují nepříznivé zprávy. Aplikaci **P-VR** je možné využít jak jednorázově (např. s cílem expozice během výcviků v učebně), tak opakovaně zejména u uživatelů, kteří si potřebují komunikační techniky osvojit lépe a jednorázový trénink jim nestačí. Projekt TL03000050 je řešen s finanční podporou TA ČR.



|                          |                                                                                                                                    |
|--------------------------|------------------------------------------------------------------------------------------------------------------------------------|
| Program:                 | TL – Program na podporu aplikovaného společenskovědního a humanitního výzkumu, experimentálního vývoje a inovací ÉTA               |
|                          |                                                                                                                                    |
| Číslo projektu:          | TL03000050 |
|                          |                                                                                                                                    |
| Doba řešení:             | Doba řešení: 08/2020–12/2023                                                                                                       |
|                          |                                                                                                                                    |
| Hlavní příjemce:         | Národní ústav duševního zdraví                                                                                                     |
|                          |                                                                                                                                    |
| Spoluřešitelé:           | Leiden University & 3dsense s.r.o.                                                                                                 |


![tacr logo](/logo-tacr.png)

![tacr 3dsense](/logo-3dsense.png)

![tacr leiden](/logo-leiden.png)

