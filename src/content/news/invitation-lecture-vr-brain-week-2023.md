---
template: news-post
title: Pozvánka na přednášku "Možnosti využití virtuální reality v péči o duševní zdraví" v rámci Týdne mozku
slug: /invitation-lecture-vr-brain-week-2023
date: 2023-03-17
featuredImage: /assets/invitation-lecture-vr-brain-week-2023-thumbnail.jpg
language: cz
---

dovolujeme si vás pozvat na přednášku která bude součástí akce Týden mozku. 

**pátek 17. 3.,** 17:00  

[Praha 1, Národní 1009/3, Akademie věd ČR, sál č. 206](https://mapy.cz/zakladni?x=14.4142314&y=50.0815823&z=17&source=addr&id=8940048)

**Publikum:** studenti VŠ, dospělá veřejnost  
**Přibližná délka trvání:** 60 min

Během přednášky si krátce představíme různé ukázky dnes již širokého uplatnění virtuální reality (VR) v oblasti péče o duševní zdraví. Typickými příklady využití VR v psychoterapii jsou relaxační nebo mindfulness techniky a expoziční terapie u úzkostných poruch, zejména různorodých fobií (např. strach z pavouků, výšek, létání nebo veřejného vystupování). Obdobný princip se však uplatňuje také u obsedantně kompulzivní poruchy. Virtuální psychoterapie se dnes ale objevuje u celé řady dalších duševních poruch, včetně závislostí, poruch příjmu potravy nebo schizofrenie. Virtuální hry se využívají také při testování chování a kognitivních schopností, jako jsou pozornost, paměť nebo rozhodování. Výhodou proti standardním testovým metodám je zde nejen podrobný záznam chování v simulovaném prostředí, ale také tzv. ekologická validita, zjednodušeně podobnost reálným životním situacím. Tento princip se uplatňuje také v kognitivním tréninku a rehabilitaci oslabených poznávacích funkcí například u dětí s poruchou pozornosti nebo u neurodegenerativních onemocnění. Simulovaná prostředí se však s oblibou využívají také v rehabilitaci pohybových funkcí. Zde se kromě navození skutečného pohybu uplatňuje také iluze pohybu (například u popáleninových stavů), kde není klasická fyzioterapie možná. Virtuální technologie však našla svoje místo také v podobě podpůrné paliativní péče, při aktivizaci seniorů nebo i vzdělávání zdravotníků.

Více informací naleznete [na této adrese](https://www.tydenmozku.cz/program/akce?id=261&a=moznosti-vyuziti-virtualni-reality-v-peci-o-dusevni-zdravi).

