---
template: news-post
title: Zveme Vás na setkání v rámci série Laboratoř mysli "Virtuální realita v psychoterapii - jak ošálit mysl"
slug: /lab-mind-vr-2022
date: 2022-12-13
featuredImage: /assets/lab-mind-vr-2022-thumbnail.png
language: cz
---

Zveme Vás na další pokračování série populárně naučných setkání Laboratoř mysli. Tentokrát se budeme zabývat využitím virtuální reality v péči o duševní zdraví.

Virtuální realita má v péči o duševní zdraví bohaté uplatnění. Vzbuzuje nemalý zájem ze stran výzkumníků i kliniků díky působivým simulacím a hernímu stylu, který může u klientů zvyšovat motivaci k podstoupení mnohdy náročné terapie. Nejedná se však o jedinou přednost virtuální reality. Z pohledu psychoterapie je daleko důležitějším faktorem schopnost virtuální reality vytvářet věrohodné simulace prostředí, podnětů i komplexních situací, které mají potenciál vyvolat emoční reakci u klienta. V rámci semináře budou představeny a diskutovány hlavní principy a způsoby využití virtuální terapie v psychiatrii spolu s praktickými ukázkami a výsledky dosavadních studií.  
  
Přednáší **Mgr. et Mgr. Iveta Fajnerová, PhD.** a **Mgr. Anna Francová**, psycholožky, které působí jako výzkumné pracovnice v Národním ústavu duševního zdraví ve výzkumném Centru Virtuální reality v duševním zdraví a neurovědách, kde se dlouhodobě věnují klinickému využití virtuální reality a vývoji terapeutických nástrojů s využitím této technologie. Čerpají ze svých zkušeností s využitím VR metod v oblasti diagnostiky a terapie zejména u pacientů s úzkostnými poruchami, obsedantně-kompulzivní poruchou nebo osob s kognitivním deficitem.

**Místo:** Městská knihovna v Praze (Malý sál), Mariánské náměstí 98/1, Praha 1  
**Datum a čas:** úterý 13. 12. 2022 od 19.00

Vstupenky v ceně 60 Kč zakoupíte [na této adrese](https://www.mlp.cz/cz/akce/e22728-virtualni-realita-v-psychoterapii-jak-osalit-mysl/).

Těšíme se na setkání s Vámi.
