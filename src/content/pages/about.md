---
template: about-page
slug: /about
title: O nás
---

Hlavním cílem centra je uplatnění technologie virtuální reality (VR) v komplexní péči o duševní zdraví, ve vzdělávání a výzkumu v oblasti psychiatrie a neurověd. Hlavním posláním centra je péče o duševní zdraví a s tím související vývoj a testování inovativních VR metod, které by bylo možné uplatnit v oblasti diagnostiky a terapie neuropsychiatrických onemocnění (zejména úzkostných poruch, obsedantně-kompulzivní poruchy atd.) a rehabilitaci kognitivního deficitu (zejména u neurodegenerativních onemocnění a schizofrenie).

Mezi další činnosti centra patří také vzdělávání v oblasti duševního zdraví a duševních onemocnění s využitím VR metod, které zahrnuje nejen vzdělávání zdravotnických pracovníků (psychologů a psychiatrů) ve spolupráci s 3. lékařskou fakultou Univerzity Karlovy, ale také vzdělávání odborné a laické veřejnosti.

Výzkumná činnost centra se orientuje na využití VR technologie v základním a aplikovaném neurovědném a psychologickém výzkumu, zejména v oblasti pochopení kognitivních procesů (prostorová orientace, paměť) a související činnosti mozku, či projevů duševních onemocnění. S ohledem na interdisciplinární zaměření je náš tým složen z psychologů, psychiatrů, neurovědců a samozřejmě i VR vývojářů a programátorů. Tým centra úzce spolupracuje nejen s dalšími výzkumnými organizacemi a univerzitami v ČR i v zahraničí, ale také se soukromou sférou.

VR centrum tvoří sekce odpovídající jednotlivým druhům činností, tj. klinická sekce (VR klinika), výuková sekce (VR učebna) a výzkumná sekce (VR laboratoř).

**Specifikace činností a cílů jednotlivých sekcí centra:**

**VR klinika** – klinická sekce odpovídá za vývoj VR terapeutických nástrojů a jejich uplatnění v rámci klinického výzkumu a praxe

**VR laboratoř** – výzkumná sekce odpovídá za výzkum v oblasti neurověd a neuropsychologie s využitím VR technologie zejména v oblasti testování kognitivních funkcí a souvisejících činností mozku

**VR učebna** – výuková sekce odpovídá za vývoj a testování VR metod určených pro výuku psychiatrie pod výukovým pracovištěm 3LF UK

**Naši partneři**

[&#8594; Leiden University, Netherlands](https://www.universiteitleiden.nl/en/social-behavioural-sciences/psychology/cognitive-psychology)

[&#8594; Max Planck Institute for Human Cognitive and Brain Sciences, Germany](https://www.cbs.mpg.de/en)

[&#8594; Charité - Universitätsmedizin Berlin, Germany](https://www.charite.de/en/)

[&#8594; České vysoké učení technické](https://www.cvut.cz/)

[&#8594; Centrum MEMORY n.o., Bratislava, Slovakia](https://www.centrummemory.sk/)

[&#8594; Elpida, o. p. s., Praha](https://www.elpida.cz/)

[&#8594; Centrum duševního zdraví Karviná](https://www.cdzkarvina.cz/)

[&#8594; Mezigenerační centrum Mezi námi,o.p.s.](http://mezigeneracne.cz/)

[&#8594; Domov pro seniory Nová slunečnice](https://www.novaslunecnice.cz/)